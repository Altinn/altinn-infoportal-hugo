---
title: Valg av navn
description: Et godt foretaksnavn kan bidra til at virksomheten din blir lagt
  merke til. Navnet kan være avgjørende for at kunder og andre husker deg og
  forstår hva du driver med.
weight: 3
content_type: ARTIKKEL
lastmod: 2022-02-23
promote: false
page: true
---

Noen mener de beste navnene er de som beskriver det du holder på med, mens andre foretrekker mer abstrakte navn. Mange store virksomheter bruker abstrakte navn (IKEA, Apple, Rema 1000), mens mindre virksomheter med en tydeligere geografisk og bransjemessig profil, ofte velger et mer beskrivende navn.

Et beskrivende navn kan være fordelaktig fordi det er informativt og gir klare assosiasjoner til hva og hvem du er. 

På den andre siden kan et beskrivende navn også skape problemer. Andre vil ha rett til å bruke navn som er svært like, og det blir vanskelig å skille foretaket ditt fra andres. Hvis du registrerer for eksempel Blomsterbuketten AS, vil andre kunne registrere Blomsterbuketter AS. Og noen som har valgt å kalle seg Valdres bilsørvis AS, må finne seg i at også Valdres bilservice AS opererer i samme bransje.

Et navn som beskriver bransjen din eller inneholder stedsnavn, kan også være problematisk hvis du ønsker å utvide dekningsområdet og vareutvalget ditt. Narvik Bil AS er et dårlig navn hvis du ønsker å utvide slik at du også selger campingvogner i Harstad.

Det er viktig å tenke over om navnet speiler den identiteten du ønsker å skape for deg og virksomheten, og om det kan forveksles med andre. Før du bestemmer deg for navn og forteller andre hva du velger, må du sjekke om domenenavnet du ønsker deg er ledig. Du bør også forvisse deg om at ikke andre har rettigheter til det navnet du velger, for eksempel varemerkerettigheter. 

Finn ut om navnet er ledig

På navnesok.no kan du i ett og samme søk finne ut om navnet du ønsker deg er ledig som domenenavn, foretaksnavn og varemerke. Når du skal registrere, kan følgende være en smart rekkefølge:
