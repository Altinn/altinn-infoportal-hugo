---
title: Drift av aksjeselskap
description: Når du driver et aksjeselskap er det en rekke formaliteter som du må forholde deg til. Krav til organisering fremkommer av aksjeloven og det er de samme kravene som stilles om selskapet er lite eller stort. 
weight: 1
promote: false
---

Organisering av aksjeselskap

Generalforsamlingen består av aksjeeierne og utgjør øverste myndighet i et aksjeselskap. Det er generalforsamlingen som velger styre. Styret må bestå av minimum ett medlem og har til oppgave å forvalte og styre selskapet. Minimum halvparten av styrets medlemmer må være bosatt i Norge eller i et annet EU/EØS-land.

Styret kan velge å ansette en daglig leder for å ta seg av den daglige driften. Selv i små aksjeselskap skal det avholdes generalforsamling, og selskapet skal ha et styre. I aksjeselskap med kun en aksjonær er det ikke uvanlig at samme person har alle nevnte roller. Det vil si at du er både aksjonær, styreleder og daglig leder i selskapet.