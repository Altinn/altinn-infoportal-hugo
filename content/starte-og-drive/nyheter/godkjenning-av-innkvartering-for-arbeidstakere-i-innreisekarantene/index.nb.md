---
title: Godkjenning av innkvartering for arbeidstakere i innreisekarantene
description: Innkvarteringen som arbeids- og oppdragsgivere stiller til disposisjon for utenlandske arbeidstakere i innreisekarantene, må forhåndsgodkjennes av Arbeidstilsynet.
lastmod: 2021-02-19
promote: false
---

*Det vil bli mulig å søke om godkjenning fra mandag 22. februar 2021 kl. 12.00.*

## Må få innkvarteringen godkjent på forhånd

Arbeidsgivere kan tilby godkjent innkvartering for innreisekarantene på to måter:

Hovedregelen er å innlosjere utenlandske arbeidstakere på et godkjent karantenehotell straks de kommer til norskegrensen.

Alternativet er å få godkjent innkvarteringen av Arbeidstilsynet.

- I søknaden om godkjenning av innkvartering må følgende krav dokumenteres:
- Arbeidstakere i innreisekarantene har enerom.
- Hvert enkeltrom har eget bad og toalett.
- Hvert enkeltrom har tilgang til tv og internett.
- Hvert enkeltrom har eget kjøkken eller det tilbys matservering.
- Innkvarteringen gjør det mulig å unngå nærkontakt med andre.

[Les mer om krav til innkvartering av arbeidstakere.](https://arbeidstilsynet.no/tema/innkvartering-av-arbeidstakere/)

## Hvem kan søke om godkjenning?
Søknaden kan sendes inn av arbeids- eller oppdragsgiver som er registrert som virksomhet i Norge.
Alle som søker må ha registrert forretningsadresse i Enhetsregisteret.

## Når kan jeg søke om godkjenning?
Du søker om forhåndsgodkjenning via søknadsskjema i Altinn fra mandag 22. februar kl. 12.00.
Lenke til søknadsskjema vil bli publisert her.

## Hva kreves av dokumentasjon i søknaden?
I søknaden stilles det ulike krav til dokumentasjon - [se nærmere informasjon hos Arbeidstilsynet](https://arbeidstilsynet.no/tema/innkvartering-av-arbeidstakere/godkjenning-av-innkvartering-for-arbeidstakere-i-innreisekarantene/#Hvakrevesavdokumentasjonis%C3%B8knaden?).

## Hvor lenge varer godkjenningen?
Godkjenningen av lokalene er uten tidsbegrensning, som betyr at lokalene godkjennes én gang.
Godkjenningen kan trekkes tilbake dersom det ved tilsyn eller på annen måte kommer fram at vilkårene ikke er oppfylt i praksis. Det er innkvarteringen som godkjennes, ikke det enkelte karanteneopphold.

## Saksbehandlingsgebyr for behandling av søknaden
Arbeidsgiver må betale et gebyr for saksbehandlingen av søknader om godkjenning av innkvartering. Mer informasjon om gebyr kommer.

[Les mer hos Arbeidstilsynet](https://arbeidstilsynet.no/tema/innkvartering-av-arbeidstakere/godkjenning-av-innkvartering-for-arbeidstakere-i-innreisekarantene/)
